# PC

Si intende realizzare una gerarchia di classi per rappresentare e gestire i seguenti tipi di oggetti: PC fissi, suddivisi in desktop e server, e PC portatili di tipo notebook. Le caratteristiche generali di interesse sono: il tipo di processore, la dimensione della memoria RAM, la dimensione della memoria di massa, la marca, il modello e il sistema operativo. I PC fissi sono caratterizzati dal tipo di contenitore (grande, medio, piccolo); per i PC fissi di tipo desktop è necessario registrare il tipo di scheda video, mentre per i PC fissi di tipo server è necessario sapere il numero dei processori e se hanno o meno dischi di tipo RAID.
I PC portatili sono caratterizzati dal peso, dalle dimensioni fisiche (altezza, larghezza e profondità) e dalle dimensioni del video. Definire mediante un diagramma UML le classi che realizzano la gerarchia descritta valutando l'opportunita di utilizzare una o più classi astratte. Implementare in linguaggio Java le classi progettate specificando costruttori e metodi di accesso agli attributi e sovrascrivendo opportunamente i metodi `toString` ed `equals`. Codificare una classe `Main` di test il cui metodo `main` istanzi oggetti corrispondenti alle varie tipologie di PC e invochi ciascuno dei metodi definiti almeno una volta.

Studiare gli ArrayList partendo da questo [esempio](https://replit.com/@pcantare/ArrayList1) e creare una lista di PC.